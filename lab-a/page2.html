<!DOCTYPE html>
<html lang="en" xmlns="http://www.w3.org/1999/html">
<head>
    <link rel="stylesheet" href="page2.css">
    <meta charset="UTF-8" name="viewport" content="width=device-width, initial-scale=1.0">
    <title>Title</title>
</head>
<body>
<h1>Otwarcia szachowe  (informacje skopiowane z wikipedii)</h1>
<p><a href="page1.html">Link do drugiej strony</a></p>

<h2>Ogólny opis</h2>
<div class="class">
<p>Otwarcie szachowe – początkowa faza partii szachów, zwana również debiutem. W większości szachowych partii można wyróżnić jej trzy fazy: otwarcie (debiut),
    grę środkową i końcową. Zazwyczaj trudno jest jednoznacznie określić, kiedy kończy się otwarcie, a zaczyna gra środkowa. Można przyjąć w uproszczeniu,
    że otwarcie to kilkanaście lub dwadzieścia kilka pierwszych posunięć w partii.</p>

<p>Istnieje cała obszerna teoria na temat otwarć szachowych, np. The Oxford Companion to Chess (ang. Oksfordzki niezbędnik szachowy) podaje 1327 nazwanych i opisanych otwarć
    i wariantów. Obejmuje ona takie zagadnienia, jak:</p>
<ul>
    <li>kontrola centrum szachownicy</li>
    <li>szybkie i spójne rozwijanie figur szachowych</li>
    <li>tworzenie prawidłowej struktury pionów</li>
    <li>zapewnienie ochrony króla</li>
</ul>

<p>Debiuty tradycyjnie dzieli się na:</p>
<ol>
    <li>otwarte – które zaczynają się od ruchu pionem 1.e4 a czarne odpowiadają symetrycznym ruchem 1...e5</li>
    <li>półotwarte – w których po ruchu białych 1.e4 następuje inna niż 1...e5 odpowiedź czarnych</li>
    <li>zamknięte – w których białe zaczynają ruchem innym niż 1.e4</li>
</ol>

<p>Konkretne rodzaje debiutów posiadają nazwy tradycyjne takie jak partia hiszpańska lub pochodzące od szachistów, którzy albo je wymyślili,
    albo szczególnie sobie upodobali, takie jak np. obrona Alechina.</p>
</div>

<h2>Cele otwarcia</h2>
<div class="class">
<p>Pomimo wielkiej różnorodności sposobów rozgrywania otwarć główne cele początkowej fazy gry pozostają wspólne dla różnych wariantów. Oczywiście, celem zasadniczym,
    podobnie jak w każdej fazie gry, jest niedopuszczenie do zamatowania własnego króla i unikanie strat materialnych. Zakładając jednak, że szachiści nie popełniają
    podstawowych błędów skutkujących zbyt szybkim zakończeniem partii, można wyszczególnić cztery zasadnicze cele, do realizacji których powinni oni dążyć rozgrywając otwarcie.
    (W przykładach zastosowano szachową notację algebraiczną).</p>

<h3>Szybki rozwój figur</h3>
<p>W początkowej pozycji figury są schowane za pionami i mają bardzo ograniczone możliwości działania. Zasadniczo wszystkie figury są relatywnie silniejsze,
    gdy mogą operować w centrum szachownicy, zatem w początkowej fazie partii należy je jak najszybciej wyprowadzić z pierwszej (ósmej) linii. Nazywa się to rozwijaniem figur.
    W pierwszej kolejności do walki wkraczają lekkie figury, czyli skoczki i gońce. Skoczki najczęściej rozwija się na pola f3 i c3 (f6 i c6), rzadziej na d2 i e2 (d7, e7).
    W celu uwolnienia gońców należy wykonać posunięcia pionami e i d. Alternatywnie gońce można rozwijać na główne przekątne, np. po ruchu pionem g3, białopolowy goniec zajmuje
    pole g2. Ten manewr nazywa się fianchetto.</p>

<p>Hetman rzadko wkracza do centrum w debiucie, ponieważ jako najcenniejsza figura jest narażony na ataki lekkich figur i pionów przeciwnika. Często hetman zajmuje pozycję
    na drugiej (siódmej) linii. Po wykonaniu roszady wieże wspierają się nawzajem i najkorzystniej jest je ustawić w otwartych lub półotwartych kolumnach (takich,
    w których nie ma pionów lub są tylko piony przeciwnika), ewentualnie w tych kolumnach, które szachista zamierza otworzyć. Im szybciej wszystkie figury zostaną rozwinięte,
    tym większą siłę będą stanowić, zatem w debiucie unika się w miarę możliwości kilkakrotnych ruchów tą samą figurą.</p>

<h3>Kontrola centrum</h3>
<h4><img src="obrona_alechina.PNG" alt="Obrona Alechina"><br>
Rys. Obrona Alechina</h4>

<p>Od pierwszych posunięć w partii trwa zażarta walka między stronami o dominację w centrum szachownicy. Przewaga w centrum pozwala umieszczać tam swoje figury
    lub przemieszczać swobodnie figury po całej szachownicy. Ustawienie własnych pionów w centrum krępuje siły przeciwnika i ogranicza mobilność jego figur,
    zatem w debiucie dąży się do ustawienia pionów na polach e4 i d4 (czarnych pionów na e5 i d5) i wsparcia ich figurami, by mogły utrzymać swoje pozycje.
    Jest to cel tzw. klasycznych otwarć.</p>

<p>Alternatywnie można pozwolić przeciwnikowi na zajęcie centralnych pól i atakować je figurami, by rozbić centrum przeciwnika i dopiero wówczas opanować je własnymi pionami.
    Tę koncepcję zaproponowali hipermoderniści. Prowadzi ona do nowoczesnych otwarć, takich jak obrona Alechina: 1.e4 Sf6 2.e5 Sd5 3.d4 d6 4.c4 Sb6 5.f4 – diagram obok.
    Białe chwilowo mają ogromną przewagę w centrum, jednak czarne mają nadzieję rozbić strukturę pionów w centrum i wykorzystać wyeksponowaną pozycję białych pionów.</p>

<h3>Bezpieczeństwo króla</h3>
<p>Początkowa pozycja króla na środku pierwszej (ósmej) linii jest wyeksponowana na ataki przeciwnika, zwłaszcza po wysłaniu pionów d i e do walki o centrum.
    W ogromnej większości otwarć dąży się do wykonania roszady, która umieszcza króla w bezpieczniejszym miejscu, schowanego na skrzydle za pionami i bronionego
    przez wieżę (czasami dodatkowo przez gońca). Roszada ma dodatkową zaletę – umożliwia szybkie rozwinięcie wieży i połączenie wież na pierwszej (ósmej) linii.</p>

<h3>Prawidłowa struktura pionów</h3>
<h4><img src="wariant_winawera.PNG" alt="Wariant Winawera w obronie francuskiej"><br>
Rys. Wariant Winawera w obronie francuskiej</h4>

<p>Opisane powyżej trzy cele debiutu stanowią elementarną podstawę wiedzy o otwarciach szachowych. Szachiści o pozycyjnym stylu gry eksponują czwarty aspekt
    otwarcia – zachowanie prawidłowej struktury własnych pionów. W debiucie należy unikać powstawania pozycyjnych słabości w rodzaju zdwojonych pionów w jednej
    kolumnie, izolowanych pionów (takich, które nie mają przyjacielskich pionów w sąsiednich kolumnach) lub odstałych pionów (osamotnionych pionów, których
    sąsiedzi zawędrowali zbyt daleko do przodu). Nie zawsze jednak musi być to słabość. W niektórych debiutach celowo zdwaja się piony aby otworzyć linię dla wieży.
    Czasem nie powinno się też brać "darmowych" pionów, właśnie ze względu na otwarcie linii.</p>

<p>Wiele otwarć bazuje na idei wczesnego osłabienia struktury pionów przeciwnika. Przykładowo, w wariancie Winawera w obronie francuskiej
    (1.e4 e6 2.d4 d5 3.Sc3 Gb4 4.e5 c5 5.a3 Gxc3 6.b:c3 – diagram obok) czarne dobrowolnie wymieniają swego gońca na skoczka (para gońców przy równowadze
    materialnej daje pewną przewagę w grze końcowej) oraz oddają białym nieco przestrzeni w zamian za stworzenie istotnych słabości w ich strukturze pionowej.</p>
</div>

<h2>Rodzaje otwarć</h2>
<div class="class">
<p>Tradycyjny podział otwarć szachowych rozróżnia debiuty otwarte, półotwarte i zamknięte w zależności od pierwszego posunięcia. Te nazwy rodzajów debiutów
    są nieco mylące, ponieważ sugerują, że w niektórych debiutach szybko dochodzi do otwarcia pozycji, w innych pozycja długo pozostaje zamknięta (otwarta
    pozycja charakteryzuje się brakiem pionów w centrum i otwartymi do ataku kolumnami). O ile to stwierdzenie jest prawdziwe, o tyle nie przystaje do
    tradycyjnego podziału debiutów.</p>

<p>W wielu wariantach debiutów otwartych nie dochodzi do szybkiego otwarcia pozycji. I odwrotnie, niektóre warianty debiutów zamkniętych charakteryzują
    się szybkim otwarciem pozycji. Przykładowo, w obronie skandynawskiej, która nominalnie należy do debiutów półotwartych, czarne od pierwszego
    posunięcia dążą do otwarcia pozycji. Należy zatem nazwy rodzajów debiutów traktować umownie.</p>

<h3>Debiuty otwarte</h3>
<p>Otwartymi nazywamy wszystkie debiuty, w których białe zaczynają ruchem 1.e4 a czarne odpowiadają symetrycznym ruchem 1...e5. Wśród debiutów otwartych są klasyczne otwarcia:</p>
<ul>
    <li>partia hiszpańska,</li>
    <li>partia włoska,</li>
    <li>gambit królewski,</li>
    <li>obrona dwóch skoczków,</li>
    <li>obrona rosyjska,</li>
    <li>partia szkocka,</li>
    <li>partia wiedeńska.</li>
</ul>

<h3>Debiuty półotwarte</h3>
<p>Debiuty, w których po ruchu białych 1.e4 następuje inna niż 1...e5 odpowiedź czarnych noszą nazwę półotwartych. Najbardziej popularne debiuty półotwarte:</p>
<ul>
    <li>obrona sycylijska,</li>
    <li>obrona francuska,</li>
    <li>obrona Caro-Kann,</li>
    <li>obrona skandynawska,</li>
    <li>obrona Alechina,</li>
    <li>obrona Pirca,</li>
    <li>debiut Nimzowitscha.</li>
</ul>

<h3>Debiuty zamknięte</h3>
<p>Debiuty zamknięte charakteryzują się innym niż 1.e4 pierwszym ruchem białych. Debiuty zamknięte to, między innymi:</p>
<ul>
    <li>gambit hetmański,</li>
    <li>obrona królewsko-indyjska,</li>
    <li>obrona hetmańsko-indyjska,</li>
    <li>partia angielska,</li>
    <li>obrona Nimzowitscha,</li>
    <li>obrona holenderska,</li>
    <li>partia katalońska,</li>
    <li>obrona Grünfelda,</li>
    <li>otwarcie Rétiego.</li>
</ul>

<p>Ze względu na rosnącą liczbę znanych wariantów tradycyjny podział otwarć jest niewystarczający do precyzyjnego ich usystematyzowania.
    Encyklopedia otwarć szachowych wprowadziła inny, bardziej precyzyjny sposób kodowania rodzajów debiutów.</p>

<p>Trudności w kodyfikacji otwarć szachowych sprawia fakt, że czasami do tej samej pozycji na szachownicy dochodzi się poprzez zastosowanie różnej kolejności posunięć.
    Taka sytuacja nazywana jest transpozycją otwarcia.</p>
</div>

<footer>
    Autor strony: Dawid Dec
</footer>

</body>
</html>